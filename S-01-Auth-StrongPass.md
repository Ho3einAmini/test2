<div style="height:100;margin-top:50;text-align:center;background-color:#D8E8FA"><b style="font-size:35px;  font-family:'verdana'" >S-01-Auth-StrongPass</b>
<div style="color:#2C62B8;">تاریخ آخرین بروزرسانی : 1402/10/18</div></div>

<div style="font-size:24px"><b>عنوان:     </b>سیاست های استفاده از رمزعبور قوی</div>

-----

<div style="font-size:18px;color:#7A7A7A;"><b style="color:#000;">دسته: </b>Authentication and Authorization</div>
<div style="font-size:18px;color:#7A7A7A;"><b style="color:#000;">زیردسته: </b>Strong Password Policies</div>

------

<div style="font-size:15px"><b>پیشنیاز: </b>-</div>

---------
# الزامات:

مطابق الزامات امنیتی، رمزعبور های که توسط کاربر انتخاب می‌شود باید به اندازه کافی قوی(از نظر طول رمز، حروف مورد استفاده و غیره) باشد که امکان حدس زدن توسط مهاجم را نداشته باشد، همچنین با استفاده از حملاتی مانند Brute force امکان پیدا شدن نداشته باشد.

به طور خلاصه سیاست های مدیریت کلمه عبور کاربران بایستی الزامات زیر را رعایت نماید.

1.       مدیران سیستم باید قادر باشند به کاربران کلمه‌های عبور اختصاص دهند.

2.       الزامی است تدابیری برای هدایت کاربران به صفحه تغییر کلمه عبور بعد از اولين ورود (برای کاربرانی که کلمه عبور آن‎ها توسط مدیر سیستم تخصیص یافته است) در برنامه کاربردی دیده شود.

3.       الزامی است تدابیری برای هدایت کاربران به صفحه تغيير كلمه‌هاي عبور بصورت دوره‌اي برحسب خط‌مشي‌هاي سیستم و يا برحسب تقاضای کاربر در برنامه کاربردی دیده شود.

4.       الزامی است کلمه‌های عبور کاربران تاریخ انقضاء داشته باشند و بعد از تاریخ انقضاء کاربر ملزم به تغییر کلمه عبور  گردد.

5.       الزامی است در صورتی که نیاز به بازنشانی کلمه عبور می‎باشد، سوالاتی امنیتی مناسب از کاربر پرسیده شود تا با اطلاعات و دانش عمومی قابل بازیابی نباشد.

6.       الزامی است کلمه عبور به حالت کوچک و بزرگ بودن حروف حساس باشد.

7.       بایستی طول رمز عبور حداقل 8 رقم باشد.

8.       الزامی است کلمه عبور شامل کاراکترهايي مانند جاي خالي و يا علائمی مانند "+" نباشد.

9.       الزامی است کلمه عبور حداقل شامل يك كاراكتر با حروف بزرگ الفبا، یك كاراكتر با حروف كوچك الفبا و يك حرف غير از حروف الفبا (مثل كاركترهاي "_"، "*" و ...) باشد.

10.   الزامی است کلمه عبور شامل کلماتی که در لغت‏نامه‏هاي زبان‏هاي پر کاربرد است و یا کلمات عبور شناخته شده نباشد.

11.   کلمه عبور نبايد مقادیر شناخته شده و قابل حدس زدن مانند “password”,“administrator”, “nobody”("123" و غیره) باشد.

12.   کلمه عبور نباید شامل  نام کاربری یا سایر اطلاعات حساب کاربر (مانند نام یا نام خانوادگی) باشد.

13.   الزامی است کاربران در زمان تغییر کلمه عبور، ملزم به ارائه کلمه عبور قبلی خود باشند.

14.   الزامی است کاربران پس از تغییر کلمه عبور، ملزم به احراز هویت مجدد در سامانه جهت دسترسی به حساب کاربری خود باشند.

15.   الزامی است در صورت فراموشی کلمه عبور، از امکان ایجاد کلمه عبور جدید استفاده شود و امکان بازیابی کلمه عبور قبلی وجود نداشته باشد.

16.   در زمان فراموشی کلمه عبور، بهتر است از سؤالات امنیتی برای تعریف کلمه عبور جدید استفاده شود.

17.   الزامی است برنامه  تاریخچه 8 کلمه عبور قبلی کاربر را حفظ نماید تا از انتخاب کلمات عبور قبلی به عنوان کلمه عبور جدید جلوگیری گردد.




